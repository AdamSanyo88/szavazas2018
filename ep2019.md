---
layout: page
title: 2019-es EP választás - előrejelzés
permalink: /ep2019
---

<h1 class="page-title">{{ page.title | escape }}</h1>

<div class="section">
   <div class="row">
          <div class="col s12">

 <br/>
<p>Az alábbi interaktív vizualizáció megmutatja, hogy a 10000 főnél nagyobb településeken milyen eredményekre számíthatnak egyes pártok a május 26-i EP-választáson. A számítás módszertana a grafika alatt található. Emellett egyes települések eredményei is szűrhetők a település-kereső fülön.</p>
<br/>

<iframe src="https://datastudio.google.com/embed/reporting/1-aA0JuK2xfM-sSzFM7UiKsKN63qOJ3hR/page/vqkp" frameborder="0" style="border:0" allowfullscreen style="width: 100%;  height: 80vh; object-fit: contain"></iframe>
<br/>

<h5>Módszertan</h5>
<p>A becslés az alábbi bemeneti adatokat használja:</p>
<p>- A 2018-as országgyűlési választás listás eredményeit.</p>
<p>- A 2014-es országgyűlési választást követő 2014-es EP-választás részvételi adatait (és a kettő kapcsolatát), továbbá a 2018-as országgyűlési választás adatait.</p>
<p>- Az elmúlt 12 hónapban közölt pártpreferenciára vonatkozó közvélemény-kutatások átlagát és az abból készült trendvonalat (<a href="https://www.facebook.com/photo.php?fbid=2236741046446053&set=a.351042188349291&type=3">lásd Tóka Gábor ezzel kapcsolatos eredményeit)</a>.</p>

<br/>

<p>Az adatok alapján az alábbi országos pártpreferenciákkal számoltam:</p>
<h6>Fidesz-KDNP 52%</h6>
<h6>Jobbik: 13.5%</h6>
<h6>MSZP-P: 12.5%</h6>
<h6>LMP: 5%</h6>
<h6>DK: 8%</h6>
<h6>Momentum: 4%</h6>
<h6>MKKP: 2.5%</h6>
<h6>Mi Hazánk: 2%</h6>
<h6>Munkáspárt: 0.5%</h6>

<br/>

<p>Ezek az országos támogatottsági adatok a 2018-as országgyűlési eredményhez képesti szorzót képeznek úgy, hogy az adott párt 2018-as eredményéhez képest meghatározza a potenciális szavazók számát. Például a Fidesz szorzója 1.09, mivel a párt a 2018-as 47.7%-os eredményéhez képest arányaiban 9%-ot erősödött (52/47.7 = 1.09).</p>
<p>Ezt követően az adott település várható részvételi arányát kell kiszámolni. Ez a következő módon történik:</p>
<p>- 2014-es EP választás részvétele osztva a 2014-es országgyűlési választással. Ebből megkapjuk az aktív törzsszavazók számát.</p>
<p>- Ehhez hozzáadódik a 2018-as országgyűlési választáson tapasztalt magasabb részvétel.</p>
<p>- Végül egy konstans szorzóval (1.17) a várható országos részvételi arányhoz igazítjuk az adott város részvételi arányát. A Závecz Research legfrissebb kutatása alapján 45%-os országos részvétellel számol a modell (levélszavazatok nélkül).</p>
<br/>
<p>Ezt követően egyes pártok helyi támogatottságát kell módosítani a 2018-as országgyűlési választáson tapasztalt torzítások kiszűrésével.</p>
<p>Mivel az országgyűlési választásokon más és más pártok jelöltjei indultak egyéni körzetben (különösen az MSZP-DK esetében), így ahol nem állított jelöltet egy adott párt, ott várhatóan nőni fog a várható listás szavazataránya a 2018-as állapotokhoz képest. <strong>Az MSZP-DK kettős elemzésekor megállapítottam, hogy átlagosan 9-10%-kal kapott kevesebb szavazatot az a párt, aki visszaléptette a jelöltjét</strong>. Emellett <strong>az esélyes Jobbikos vagy LMP-s jelölt +2,5-3% extra listás szavazatra számíthatott</strong>. Így a modellben azokban a körzetekben, ahol a Jobbik vagy az LMP jelöltje volt esélyes, ott a pártjuk várhatóan arányaiban csak a szavazóik 97%-ára számíthat. Az MSZP-DK esetében pedig attól függően, hogy melyik párt jelöltje indult 2018-ban, -10% vagy +10%-nyi szavazót kap.</p>

<p>Végezetül minden párt esetében egy mozgósítási szorzó is bekerült az egyenletbe. A Závecz Research kutatása szerint a nagyobb pártok (Fidesz, Jobbik, MSZP, DK) hasonló mozgósítási potenciállal rendelkeznek, míg az LMP és Momentum alacsonyabbal. Így az <strong>LMP és Momentum esetében a törzsszavazóik 5%-a otthon marad</strong> a modell szerint.</p>




