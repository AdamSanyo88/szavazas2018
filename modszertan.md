---
layout: page
title: Módszertan
permalink: /modszertan
---

<h1 class="page-title">{{ page.title | escape }}</h1>
    
<div class="section">
    <div class="row">
          <div class="col s12">
		  <h5>A 2022-es országgyűlési választások becslésére használt módszertan leírása</h5> 

<br/>
<h6><strong>Összefoglaló</strong></h6>
<br/>

<p>A modell a közös ellenzék és a Fidesz országos támogatottságát Tóka Gábor előrejelzéseiból számolja. Részletek az aktuális országos támogatottság adatairól a <a href="https://www.facebook.com/valasztasi.kalauz">Vox Populi  Facebook oldalon elérhetők</a>.</p>
<p>A modell az elmúlt három országos választás (2018-as országgyűlési, 2019-es EP, és 2019-es önkormányzati választás) eredményeit súlyozza úgy, hogy a közös ellenzék és a Fidesz az adott választókerületben az országos átlagánál jobban vagy rosszabbul teljesített-e.</p>
<p>Például az ellenzék a Pest 1-es (Érd és környéke) választókerületben az országos eredménye átlagát 11%-kal haladta meg, így ebben a kerületben az ellenzék országos átlagánál várhatóan 11%-kal jobban fog teljesíteni 2022-ben.</p>
<p>Emellett a Magyar Kétfarkú Kutyapárt (MKKP), és a Mi Hazánk Mozgalom 2019-es EP választásokon elért OEVK-szintű adatait is használja a modell, hogy a két párt várható egyéni jelölteire adott szavazatokkal is számoljon.</p>
<p>A három választás adatai az alábbi súlyozással kerültek beszámításra a modellben:</p>
<ul>
<li>Országgyűlési választás: 55%</li>
<li>EP választás: 30%</li>
<li>Önkormányzati választás: 15%</li>
</ul>
<p>Az MKKP és a Mi Hazánk esetében csak a 2019-es EP választás adatait használja a modell. Az MKKP esetében 20-50% közötti átszavazási hajlandósággal számol a modell az ellenzéki jelölt irányába (Budapesten és szoros körzetek esetében 50%-os, megyei jogú városok esetében 40%-os, egyéb körzetekben 20-30%-os átszavazás a feltételezett). A Mi Hazánk esetében egységesen 20%-os átszavazási hajlandóság feltételezett a Fidesz jelöltjének irányába.</p>
<br/>
<p>A modell 42 újrainduló Fidesz jelöltnek további 1-5%-nyi plusz szavazatarányt ad (vagyis az adott jelölt várhatóan ennyivel teljesíti majd túl a Fidesz listás eredményét), mert ezek a jelöltek a 2014-es és 2018-as választáson is jobban szerepeltek a Fidesz listájánál. Ellenzéki jelöltekre (akik 2018-ban nyertek és újraindulnak a mandátumért) ugyanez a módosító jelenleg nem érvényesül.</p>
<br/>
<p><strong>A modell 2022 januárjától két további módosítót használ a Fidesz és az ellenzék szavazatarányainak módosítására: megye típusa és OEVK típusa.</strong></p>
<p>Az OEVK típusoknál az alábbi módosítót kapja a Fidesz várható szavazataránya:</p>
<ul>
<li>Budapest: 0.97-es szorzó</li>
<li>Megyei jogú városok: 0.98-es szorzó</li>
<li>Megyei jogú városok kisebb településekkel vegyítve: 1.00-es szorzó</li>
<li>Vegyes választókerületek (kisebb városok és több tucat kistelepülés): 1.04-es szorzó</li>
<li>Egyértelműen falusias választókerületek (egy kisebb város sok kistelepüléssel vegyítve): 1.06-os szorzó</li>
</ul>
<br/>
<p>A megyék esetében az alábbi módosítókat kapja a Fidesz szavazataránya 0.97 és 1.05-ös skálán mozogva:</p>
<ul>
<li>0.97-es szorzó: Békés, Csongrád-Csanád, Pest, Komárom-Esztergom megye</li>
<li>1.02-es szorzó: Zala megye</li>
<li>1.03-as szorzó: Heves, Nógrád, Tolna megye</li>
<li>1.04-es szorzó: Szabolcs-Szatmár-Bereg
<li>1.05-ös szorzó: Borsod-Abaúj-Zemplén megye
</ul>
<br/>
<p><strong>Az alábbi szorzók változhatnak annak függvényében, hogy milyen OEVK-szintű elemzések jelennek meg</strong>. A jelenlegi modell a 2021 végén megjelent <a href="https://hvg.hu/360/20211229_Median_Az_emberek_ketharmada_Orban_maradasara_szamit">Medián kutatás adatait</a>, valamint a 2021 márciusában megjelent nagymintás kutatás adatai alapján készült.</p>

<p>A modell a választásokhoz közeledve az alábbi extra adatokkal dolgozhat majd:</p>
<ul>
<li>Demográfiai adatok (és azok befolyása a választási hajlandóságra) választókerületenként</li>
<li>OEVK-szintű előrejelzések beépítése</li>
</ul>


    